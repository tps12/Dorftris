Rugadh Immanuel Kant ann an 1724 ann an Königsberg a-mach à 9nar cloinne san teaghlach. 'S e teaghlach sìmplidh a bh' ann. Bha athair a' dèanamh dìollaidean mar chosnadh agus bha an teaghlach glè chreidmheach, agus bha buaidh làidir aig sin air an fheallsanachd aige. Bha diadhaidheachd mòr ann an Gearmailt an an ath-leasachaidh am measg nan clasaichean ìosail, agus bha obair chruaidh, dìcheall agus urnaidh mòr aig an àm. Cha do chòrd e ris dol dhan sgoil air sgàth 's gun robh iad uabhasach teann orra an sin agus dh'ionnsaich e smachd air fhèin an sin agus bha buaidh aig sin air moraltachd Kant fad a bheatha.
Nuair a bha e na bu shine, bha beatha riaghailteach aige agus chum e gu teann ri clàr-ama riaghailteach aige fhèin. Aig an oilthigh rinn e matamataigs agus dynamics. Bha e doirbh dha cosnadh fhaighinn aig an oilthigh agus mar sin rinn e beòshlaint le teagasg leasanan prìobhaideach. Fhuair e obair aig an oilthigh mu dheireadh thall agus ged a bha e a' leughadh iomadach cuspair, 's ann ann an logic a rinn e ollamhachd agus dh'fhàs an ùidh aige ann am feallsanachd. B' e Kant a' chiad feallsanach aig an robh dreuchd aig an oilthigh mar fheallsanach. Cha robh e dìreach a' leasachadh na feallsanachd aige fhèin ach bha e fìor eòlach air eachdraidh feallsanachd agus bha e ga theagasg. Ann an 1781 dh'fhoillsich e an sgrìobhadh as motha agus as ainmeil aige Critique of Pure Reason.
Bhàsaich e aig toiseach an linn romansach ann an 1804 agus air sgàth 's gun do chuir e crìoch air strì eadar empiricich agus reusanaichean, thathar ag ràdh gun do chuir e crìoch air linn feallsanachd.
[deasaich]Feallsanachd

'S e aon de na feallsanaichean Eòrpach as cudromaiche a bh' ann agus leis-san thòisich sealladh ùr feallsanachdail aig an robh buaidh mhòr air beachdan nam bliadhnaichean mòra às a dhèidh. 'S e feallsanaiche an t-soillearachaidh a bh' ann agus chuir e tòrr cuideim ann an reusan, ged a chaidh e an aghaidh feallsanachd le reusan a-mhàin. Tha e ainmeil airson a ràdh “Bi dàna an reusan agad a chleachdadh”. Gu ruige na 1760an thathar a' cur Kant am measg nan reusanaichean agus bha buaidh aig Leibnitz agus Wolff air. Às dèidh sin dh'atharraich an fheallsanachd aige agus tha e a' càineadh reusan a-mhàin.
Ann am feallsanachd Kant tha ceithir ceistean a' nochdadh air a bheil e ag obair gus freagairtean agus fuasglaidhean a lorg.
Dè an eòlas as urrainn a bhith agam? – Epistemeòlas
Dè bu chòir dhomh dèanamh? – Moraltachd
Dè an bu chòir dhomh a bhith an dùil ris? – Feallsanachd Creideimh
Dè th' ann am mac an duine? – Anthropeòlas
[deasaich]Epistimeòlas
Ro Kant bha feallsanaich den bheachd gun tig epistemeòlas bho reusan a-mhàin, mar Descartes agus Spinozsa, air neo às na ciad-fàthan a-mhàin, mar a bha Locke, Hume is Berkely a' smaoineachadh. Tha Kant a' tighinn gu fuasgladh eadar an dà bhuidheann a bha a' deasbad epistimeòlas gu ruige sin. Bha Kant den bheachd gun robh na ciad-fàthan agus reusan ag innse cò ris a tha an saoghal coltach. Bha e den bheachd gum feum sinn an dà chuid airson dealbh den t-saoghal fhaighinn. Tha an reusan againn a' stiùireadh an dòigh a tha sinn a' mothachadh an t-saoghail.
Chaidh e le Berkeley a bha ag ràdh nach eil tìm agus fànas a' crochadh air na ciad-fàthan againn, ach gum faigh iad cruth aon uair a tha iad anns a' mhothachadh(consciousness) againn. Tha Kant den bheachd gur e feartan ar beatha fhèin a th' ann an tìm agus fànas agus nach eil iad a' buntainn ris an t-saoghal. Tha an stuth ag atharrachadh a rèir nam ciad-fathan agus an rathad eile. Bha a' bheachd seo cho ùr gun canar copernican revolution ris, oir bha e ùr gun deach cuideigin an aghaidh reusan le rudeigin nach robh empiriceach.
Tha e a' smaoineachadh nach urrainn fios a bhith againn co ris a tha an saoghal coltach. Ach tha fios againn cò ris a tha an saoghal coltach dhuinne. Tha e a' dèanamh sgaradh eadar stuth mar a tha e, agus stuth mar a tha dhomhsa. Ach bha Kant a' dol nas fhaide na Berkeley agus bha e den bheachd gun robh smuaintean gun susbaint falamh, mar sin feumaidh ciad-fàthan a bhith aig an smaoineachadh gus seo a lìonadh. Ach air an taobh eile tha sinn feumach air ideas gus rudeigin a dhèanamh leis an stuth a tha sinn a' mothachadh, no cha bhiodh sinn ag aithneachadh dad (ga chur ann an co-theacs anns an inntinn).
Mar sin thàinig e suas leis an teòiric gu bheil dà seòrsa breith (Gearmailtis Urteil) ann: a priori agus a posteriori. Tha na breithean a priori (ro làimh) stèidhichte air an reusan a-mhàin, a dh'aindheoin a h-uile ciad-fathan, agus le sin tha iad deimhinne (an-còmhnaidh fìor). Tha na breithean a posteriori (às dèidh làimh) stèidhichte air eòlas (experience), agus mar sin tha iad cuinglichte agus mi-chinnteach agus cha ghabh an cur air a h-uile suidheachadh.


Kritik der reinen Vernunft, prìomh-dhuilleag an leabhair, 1781
Bha Hume den bheachd nach urrainn mac an duine an lagh adhbharach a mhothachadh. Chan urrainn dhuinn mothachadh gu bheil rudeigin a' tachairt air sgàth rudeigin eile. Tha Kant den bheachd gur e pàirt de reusan a th' anns an lagh adhbharachaidh dìreach air sgàth 's gun tachair e an còmhnaidh, chan ann dìreach aon turas nuair a tha sinne ga fhaicinn. 'S e pàirt ar n-inntinn a th' ann (eisimpleir de ball a' tighinn a-steach an seòmar. Bidh sinn a' coimhead an toiseach cò às a thàinig e. Cha dèan cat sin.
Moraltachd (Gearmailtis Ethik) Nochd an cuspair moraltachd dìreach gu goirid anns an Kritik der reinen Vernunft agus 1785 leasaich Kant na beachdan aige air moralatachd anns an leabhar Grundlegung zur Methaphysik der Sitten (Bun-bheachdan air feallsanachd moralta) far a bheil an Kategorischer Imperativ (reachd deimhinne) tighinn gu bith. 'S i a' cheist “Dè bu chòir dhomh dèanamh” a cheist bunasach ann am moraltachd Kant.
[deasaich]Kategorischer Imperativ: An reachd deimhinne
Ro Kant bha Hume den bheachd nach eil fianais againn air dè tha ceart agus dè tha ceàrr. Bha e den bheachd nach eil e comasach don reusan no na ciad-fathan againn innse dhuinn dè tha ceart is ceàrr, ach gur e na faireachdaidhean a nì sin. Cha do dh'fhònaich sin do Kant agus chaidh e gu ìre leis na reusanaichean a thuirt gu bheil “ceartas” san reusan agus gu bheil FIOS aig a h-uile duine dè tha ceart. Agus tha e an sin air sgàth 's gun robh sinn air am breith le reusan agus tha “ceartas” am broinn reusan. Anns na faclan aig Kant tha reusan pragtaigeach againn uile a dh'innseas dhuinn dè tha moralta agus dè nach eil. Agus tha e fìor anns a h-uile suidheachadh dìreach mar a tha riaghailtean phiosaigeach agus matamataigeach. Tha an lagh moralta aige fìor gu sìorraidh, an-còmhnaidh, anns a h-uile h-àite agus don a h-uile duine (reachd). Tha e ag innse dhuinn ciamar a bu chòir dhuinn a bhith anns a h-uile suidheachadh. 'S e Kategorischer Imperativ a chanas e ri sin. Tha kategorisch a' ciallachadh “gu deimhinne”, gu bheil e a' cunntadh anns a h-uile suidheachadh, agus Imperativ gur e reachd a th' ann agus mar sin riatanach. Anns an reachd deimhinne seo tha e ag ràdh “Dèan na rudan cho fad 's a tha an riaghail a tha air cùlaibh an rud seo math gu leòr airson a bhith na lagh deimhinne”. Tha an reachd deimhinne ga roinn ann an 3 prionnsabalan a tha a' gabhail a-steach laghan nàdarra, laghan farsaing agus lagh air giùlain le daoine eile. Le sin tha e a' cur uallach air an duine fa-leth ceart agus ceàrr a lorg anns an reusan aca fhèin.
Ann an Sofies World tha Gaarder ag ràdh nach e ach ar cogais a th' anns an an lagh moralta aig Kant. Chan urrainn dhuinn ràdh dè tha anns a' chogais againn ach nuair a chleachdas sinn e, tha fhios againn gu bheil e ann10. Agus dìreach ma leanas sinn ar beatha a rèir an lagh moralta sin, tha sinn a rèir Kant beò ann an saorsa. Agus dìreach ma tha saorsa againn, tha saor-thoil againn.
Tha Kant den bheachd gur e creutar tuigseach a th' ann an duine agus gu bheil sinn comasach smaoineachadh le reusan agus co-dhùnaidhean a dhèanamh às aonais buaidh nam ciad-fàthan agus fairechdaidhean. Air sgàth sin tha e a' smaoineachadh gu bheil fèin-riaghladh againn agus nach eil duine no creutar eile gar riaghladh.
[deasaich]Feallsanachd Creideimh
Thogadh Kant ann an teaghlach glè chreidmheach agus dh'fhàg sin buaidh air an fheallsanachd creideimh aige. Tha e den bheachd nach urrainn fios a bhith againn a bheil Dia ann air sgàth 's gu bheil an reusan ag obair taobh a-muigh nas urrainn dhuinn mothachadh. Chan fhaca duine a-riamh Dia agus chan eil reusan a' toirt dhuinn fianais sam bith gu bheil e ann no nach eil. Ach Leis gu bheil e na Chriosdaidh tha e a' smaoineachadh gum biodh e ceàrr a ràdh nach eil Dia ann. Tha saorsa againn creidsinn agus le sin tha creideamh a' leantainn moraltachd agus 's e na riaghailtean moralta na àithnean Dhè. Tha Kant teagmhach mu dheidhinn cleachdaidhean gnàthach na h-eaglaise agus e gam faicinn mar chlèireachas (Pfaffentum). Is beag an t-iongnadh nach deach sin sìos cho math agus às dèidh dha Die Religion innerhalb der Grenzen der bloßen Vernunft fhoillseachadh ann an 1793 agus 1794 chuireadh casg air barrachd den t-seòrsa sin fhoillseachadh. Chum e ri sin gu ruige bàs an rìgh, ach às dèidh sin cum e air a bheachd a chur seachad anns an deasbad seo.
[deasaich]Anthropeòlas
Bha Kant a' sgrùdadh na ceist dè th' ann am mac an duine air taobh nan saidheansan mar saiceòlas, neuroeòlas, rannsachadh cinneachd. Le sin tha e a' rannsachadh air faireachdaidhean, tuigse agus miann agus a' smaoineachadh mu dheidhinn fèin-mhothachadh, na ciad-fàthan agus an inntinn/mac meamna. Tha Kant a' dèanamh diofar eadar boireannaich agus fireannaich agus e den bheachd gu bheil boireannaich làidir ann am faireachdaidhean agus nas lugha reusanta na fireannaich. Rinn e cuideachd seòrsachadh anns na nàiseanan mòra (Fraingich, Sassanaich, Spàintich Eatailtich agus Gearmailtich), a thaobh diofar feartan. Sheòrsaich e cuideachd na daoine air feadh an t-saoghail ann an diofar cineal. Rinn e rangachadh de na sìlidhean leis na daoine geala air a' mhullach, na daoine “buidhe” às na h-Innseachan san dàrna àite, às dèidh sin na daoine dubha à Afraga agus mu dheireadh na tùsanaich Amaireaganach. Bha e den bheachd gun tàinig na diofaran sin bhon aimsir diofraichte anns na h-àiteachan sin. Aig an deireadh thuirt e gun robh mac an duine diofraichte bho bheathaichean air sgàth 's gu bheil reusan againn. Tha reusan a' cur comasach oirnn dol an aghaidh an olc agus fàs na comann mac an duine.
[deasaich]Buaidh

Le Kant dh'atharraich an dòigh a bhathar a' smaoineachadh mu dheidhinn eòlas agus leis an eòlas nach urrainn fios a bhith againn mu stuth ach ciamar a tha e dhuinne ("Copernican revolution"). Bha buaidh mhòr aige cuideachd air moraltachd agus saorsa agus an dòigh a bu chòir daoine giùlain ri daoine eile. Bha buaidh aige air na feallsanaich Reinhold, Fichte, Schelling, Hegel ann an leasachadh an idealism Gearmailteach. Bha Hegel a' togail air moraltachd Kant, bha e ga chàineadh ann an dòigh agus an uair sin a cur ris, chaidh Hegel le cuid de na bun-bheachdan aig Kant ge-tà